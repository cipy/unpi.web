## Regulament (pentru beneficiari)

Internetul a fost creat pe baza încrederii reciproce, ca o modalitate de a distribui gratis informația și cunoștințele, o adevărată librărie globală.

Înțeleg că unele lucuri au mai regresat de atunci, dar în acest proiect vă atrag atenția că vom folosi cel mai valoros bun pe care îl aveți, și anume: **onoarea**.

Pentru a primi calculatorul personal unPi te **angajezi** (părinte și copil) **solemn** să respecți următoarele reguli (pe care părintele le va primi și într-o scrisoare recomandată prin poștă, înainte de a primi unPi):

1. Voi folosi calculatorul personal unPi cu preponderență pentru **a învăța** despre calculatoare, programare, robotică și ca ajutor în temele școlare.

2. Dacă nu mai găsesc calculatorul unPi folositor pentru punctul 1., mă angajez să-l **returnez** Asociației [unPi](http://returnez.unpi.ro/) pentru Școlari, spre beneficiul altui copil. (vei primi bani pentru transport și adresa destinație unde să-l trimiți).

3. Mă angajez să **nu cer**, **stochez**, nici **furnizez** informații personale de orice fel, ale mele sau ale altor elevi [unPi](https://www.unpi.ro/), indiferent cine le cere. (informații personale pot fi de exemplu: poza, prenumele, numele, vârsta, localitatea de domiciliu, sexul, numele școlii, numele părinților, sau numele străzii unde locuiești, șamd).

4. **nu** voi folosi calculatorul unPi în nici un fel de activitate ce ar putea fi **ilegală** pe teritoriul României, sau altei țări din lume, indiferent de locația geografică.

5. singura excepție de la punctul 3. sunt informații cerute de organele reprezentative ale legii, spre exemplu: poliția, procuratura, șamd. (să sperăm că nu va fi cazul, onoarea (ta) ne va fi busola).

Așa să ne ajute Dumnezeu!
