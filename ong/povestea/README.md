## Salut,

Sper că ești bine,

Sunt IT-ist [(📺)](https://vimeo.com/462129385) și am văzut acum ceva vreme un fost coleg de facultate postând o poză cu primul lui [HC'85](https://duckduckgo.com/?q=hc+85+calculator+romanesc&iax=images&ia=images&iaf=type%3Aphoto-photo), ceea ce mi-a adus aminte cât de norocoși am fost unii dintre noi să primim (de la părinți sau rude) un calculator personal în anii '90.

Cum prețurile au scăzut mult de atunci, dar problema a rămas în esență aceeași (_nu toți/mulți copii în România au acces la un calculator personal_), lansez proiectul [unPi](https://www.unpi.ro/) pentru a dona un _foarte mic_ calculator personal bazat pe platforma [Raspberry Pi](https://www.raspberrypi.org/) și botezat de către mine: **unPi**, copiilor (cu prioritate către cei defavorizați) din România.

Deci **unPi** este un [mic calculator personal](http://pc.unpi.ro/), _nou_, cu care poți [învăța să programezi](http://invat.unpi.ro). Te ajutăm noi!

Eu mă angajez să [donez](http://donez.unpi.ro/) câte unPi pe an și să pregătesc materiale (text, ulterior video, în licență publică, gratis) pentru un [curs în limbajul de programare Go](http://go.unpi.ro/) pentru copii, în limba română.

Vrei să contribui €/$/RON? Vezi te rog conturile bancare din pagina [donez](http://donez.unpi.ro/) sau contactează-ne [direct](mailto:donez@unpi.ro?subject=vreau%20sa%20donez%20unPi); Vrei să contribui timp? Poți începe deja în Github cu [pagina aceasta](https://github.com/cipy/unpi.web), continua cu [pagina cursului Golang](https://github.com/cipy/unpi.go), sau poți crea propriul tău curs online [de programare] pentru [platforma unPi](https://www.unpi.ro/spec/).

#### Bugetul pentru unPi pe an este €250 de participant/donator și conține:

- [Raspberry Pi 4 Model B 4GB RAM Starter Kit](https://www.amazon.de/dp/B0BJ278V6W/) €170
- [Tastatură cu trackpad incorporat](https://www.amazon.de/gp/product/B07HG5Q851/) (wireless) €30
- [Baterii 2x AAA reîncărcabile](https://www.amazon.de/-/en/gp/product/B00009X3EV/) (pt tastatură) €5
- [Cablu rețea profesional](https://www.amazon.de/gp/product/B00QV1F160/) în jur de €10
- [Ghidul Raspberry Pi](https://www.amazon.de/-/en/Gareth-Halfacree/dp/191204773X/) în jur de €20
- Astăzi, transportul din Amazon.de/Germania către România este în jur de €15

#### NOTA: proiectul a devenit “Asociația unPi pentru Școlari”, [ONG](http://ong.unpi.ro/)/non profit înregistrat oficial în România

Numai bine, și mulțumim!

Ciprian de la unPi
