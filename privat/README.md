## Secțiune pentru utilizatorii privați

Oh, sunt un utilizator privat, interesantă inițiativa [unPi](https://www.unpi.ro/), dar nu vreau să donez sau să contribui încă. Însă:

P1. Aș vrea să studiez și eu cu voi limbajul de programare Golang, singur sau cu copilul meu. Cum procedez?

Răspuns: Cel mai simplu și ușor îți cumperi același [calculator unPi](http://pc.unpi.ro/) pentru care cursurile nostre sunt făcute, apoi citești mai departe ce trebuie să faci ca să [înveți programare](http://invat.unpi.ro/). Dacă vrei _neapărat_ să folosești Windows OS, _trebuie_ mai întâi să urmezi [pașii de pregatire a calculatorului tău personal pentru unPi](http://win.go.unpi.ro/). Doar după aceea poți urma [cursul nostru de programare în limbajul Golang](https://go.unpi.ro/). Te rog reține că _efortul nostru principal_ este pentru platforma și [specificația unPi](http://spec.unpi.ro/). 

P2. Pot să folosesc programul guvernamental [Euro 200](http://www.euro200.edu.ro) să-i cumpăr copilului meu unPi?

Răspuns: Sună bine. Dar din păcate, la [condițiile tehnice pentru calculatoarele cumpărate prin Euro 200](https://www.edupedu.ro/bonurile-de-200-de-euro-pentru-calculatoare-vor-fi-colorate-in-rosu-in-anul-electoral-2019-ajutoarele-vor-fi-primite-de-elevii-din-familii-cu-venituri-mici/) este menționat, în josul paginii, un procesor de _minim_ 2 Ghz. Platforma Raspberry Pi (adică [unPi](https://www.unpi.ro/spec/)) are astăzi procesoare sub 2 Ghz, deci nu-l poți cumpăra prin programul Euro 200. Nu avem experiență cu [programul guvernamental Euro 200](http://www.euro200.edu.ro/), dar dacă citești condițiile lor de pe site și te încadrezi, ar trebui să-l primești. Apropo, aplicația ta la Euro 200 trebuie depusă **înainte de 20 Aprilie**!

P3. Vreau să înregistrez unPi al meu privat în proiectul [unPi](https://www.unpi.ro/) și să interacționez cu elevii unPi.

Răspuns: Nu este posibil pentru utlizatorii privați.

P4. Trebuie să mă înregistrez la unPi pentru a urma [cursul Golang](https://go.unpi.ro/) sau [cursul Scratch 3](http://scratch.unpi.ro)?

Răspuns: Nu. Trebuie doar să faci ceea ce este recomandat puțin mai sus la punctul 1.

P5. Trebuie să știu limba engleză?

Răspuns: Nu pentru [cursul Golang](https://go.unpi.ro/), pentru că va fi (totul) în limba română. Dar, pe termen lung ar trebui să depui puțin efort în a învăța și limba engleză. Te va ajuta (în lucrul cu calculatorul) pe termen lung. Poți începe studiul limbii engleze cu aplicația mobilă [mondly](https://www.mondly.com), este făcută la Brașov 🤓
