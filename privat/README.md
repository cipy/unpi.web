## Secțiune pentru utilizatorii privați

Oh, sunt un utilizator privat, interesantă inițiativa [unPi](https://www.unpi.ro/), dar nu vreau să donez or să contribui încă. Însă:

1. Aș vrea să studiez și eu cu voi limbajul de programare Golang, singur ori cu copilul meu. Cum procedez?

Răspuns: Cel mai simplu iți cumperi același [unPi](http://spec.unpi.ro/) pentru care cursul este făcut, și citești mai departe ce trebuie să faci în [cursul Go](https;//go.unpi.ro/). Puțin mai complicat, dacă ai un Raspberry Pi mai vechi și vrei să-l folosești, e posibil să meargă. O să testez o parte din exerciții pe vechiul meu Raspberry Pi 1 B+, din cand în cand, dar efortul principal este pentru [specificația](http://spec.unpi.ro/) unPi. Dacă vrei să folosești Windows 10, ești singur cu Bill Gates. Sorry!

2. Pot să folosesc programul guvernamental [Euro 200](http://www.euro200.edu.ro) să-i cumpăr copilului meu unPi?

Răspuns: Sună bine! Dar din pacate, la [condițiile tehnice pentru calculatoare cumpărate prin Euro 200](https://www.edupedu.ro/bonurile-de-200-de-euro-pentru-calculatoare-vor-fi-colorate-in-rosu-in-anul-electoral-2019-ajutoarele-vor-fi-primite-de-elevii-din-familii-cu-venituri-mici/) este listat, in josul paginii, un procesor cu _minim_ 2Ghz. Ultimul Raspberry Pi 3 B+ (aka [unPi](https://www.unpi.ro/spec/) in 2019) are un procesor de _doar_ 1.4 Ghz, deci nu-l poți deconta prin programul guvernamental. Nu am experiență cu programul Euro 200, dar dacă citești condițiile lor de pe [site](http://www.euro200.edu.ro) și te încadrezi, ar trebui să-i primești! Apropo, aplicația ta la Euro 200 trebuie depusă **înainte de 20 Aprilie**!

3. Vreau să înregistrez unPi al meu privat în proiectul [unPi](https://www.unpi.ro/) și să interacționez cu elevii unPi.

Răspuns: În primul rand trebuie să aderi la, și să respecți cu strictețe [regulamentul](https://www.unpi.ro/regulament). Instrucțiunile tehnice pentru cazul acesta vor fi create ulterior, bazat pe cerere.

4. Trebuie să mă înregistrez la unPi pentru a face [cursul Go](https://go.unpi.ro/)?

Răspuns: Nu. Doar trebuie sa faci ceea ce este recomandat puțin mai sus la punctul 1.

5. Trebuie să știu limba engleză?

Răspuns: Nu pentru [cursul Go](https://go.unpi.ro/), va fi (totul) în limba romană. Dar, pe termen lung ar trebui să depui puțin efort în a invăța și ceva engleză. Te va ajuta (în lucrul cu calculatorul) pe termen lung. Poți incepe studiul limibii engleze cu aplicația mobilă [mondly](https://www.mondly.com), e făcută la Brașov 🤓
