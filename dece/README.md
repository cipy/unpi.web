## De ce?

#### (or ce) vreți să faceți (cu) proiectul unPi.ro?

Răspuns: sunt copii în România care au pierdut din start la loteria vieții. Poate au rămas fără părinți, poate s-au născut într-o familie foarte săracă, șamd. Cu [unPi](https://www.unpi.ro/) vrem să-i ajutăm să-și depășească condiția socială în care s-au născut, și să le dăm o posibilitate de a crea un viitor mai frumos pentru ei și familiile lor.

#### tu/autorul?

Răspuns: eu am avut scânteia/ideea inițială, dar oricine poate acum [să doneze](https://www.unpi.ro/donez/), ori să corecteze textele [unPi.ro](https://www.unpi.ro/), ori să contribuie la [cursul Golang în limba romană](https://go.unpi.ro/), ori să creeze alte cursuri pentru proiectul unPi.

#### noi/beneficiarul?

Răspuns: dacă ești un copil în dificultate (financiară, socială), și ai cel puțin 10 ani, și vrei să-ți schimbi condiția prin forțe proprii, și _vrei să înveți programare_, roagă-l pe unul din părinți (ori tutor, dacă ai asa ceva) să contacteze unPi [direct](mailto:ciprian.manea@gmail.com?subject=vreau%20sa%20primesc%20unPi). (nu vă putem ajuta pe _toți_ din prima zi, din păcate, dar pe măsură ce primim noi donații, le vom trimite în ordine celor ce au fost selectați)

#### copii începând cu varsta de 10 ani?

Răspuns: conceptele în programare, chiar explicate la nivelul unui copil, nu sunt foarte ușor de înțeles. Avem nevoie de o minimă maturitate în gândire (chiar începând cu: "_ooh, m-am născut sărac, acum înțeleg, dar pot schimba asta_"), plus capacitatea de a gândi [abstract](https://dexonline.ro/intrare/abstract/144). Desigur, cu implicarea directă a părinților, programarea poate fi predată la orice vârstă.

#### numai copii?

Răspuns: prioritatea este pentru copiii defavorizați, dar pe măsură ce primim noi donații vom putea extinde aplicabilitatea și la alte vârste. Indiferent de vârstă, dacă vrei să primesti [unPi](https://www.unpi.ro/), trebuie să te angajezi că respecți cu strictețe [regulamentul](https://www.unpi.ro/regulament/). Părinții care își permit să cumpere un calculator în [configurația unPi](https://www.unpi.ro/spec/) vor putea urma cursurile unPi în mod [privat](https://www.unpi.ro/privat/).

#### unPi și nu un calculator la mâna a doua?

Răspuns: oricine lucrează profesional cu calculatoarele iți poate spune cât de fragile sunt, și cât de complicat este să faci un soft care să meargă _exact_ la fel pe toate. [Configurația unPi](https://www.unpi.ro/spec/) ne permite să testăm ușor materialele pentru [cursul Go](https://go.unpi.ro/) și să ne asigurăm că totul va arăta la fel, la toți elevii. E _mult mai greu_ de făcut asta cu _diverse_ calculatoare la mâna a doua.
