## Vreau să primesc [unPi](https://www.unpi.ro/), [mic calculator personal](http://pc.unpi.ro/), nou

### Acces Rapid: **doar** pentru familiile care au un copil sau membru al familiei cu cerințe educaționale speciale (CES) sau nevoi speciale; aplicația familiei tale și toată comunicația cu noi va rămâne confidențială. Continuă te rog la [vreau access rapid](https://start.unpi.ro/vreau/rapid/).

#### NU **promitem** micul calculator personal _unPi_ decât familiilor în dificultate financiară sau socială, care au cel puțin un copil, **activ școlar**, în vârstă de _cel puțin 10 ani_.

### Pentru a te califica, tu sau familia ta, trebuie să urmezi cu atenție, exactitate și strictețe **toți** pașii enumerați mai jos. **Toate** etapele sunt necesare și eliminatorii! Pentru o familie poate aplica doar unul dintre părinți, sau tutorele legal al copilului, o singură dată.

##### Pas 1. Cerințe minime pentru familia ce aplică:
- sinceritate și corectitudine, vezi [regulamentul](http://regulament.unpi.ro) nostru și pagina [GDPR](http://gdpr.unpi.ro/)
- curent electric în casă, plătit la zi
- un televizor cu un [port HDMI](https://en.wikipedia.org/wiki/HDMI) liber
- părintele/tutorele care aplică să dețină un telefon mobil smart (ce poate rula aplicația Telegram, vezi mai jos)
- părintele/tutorele care aplică să aibă Internet pe telefonul mobil smart (abonament sau cartelă)
- capacitatea financiară, dorința și locația fizică pentru a se putea conecta la Internet cu o legătură _fixă_, sau cu o conexiune Internet mobilă de pe telefonul smart, doar dacă această conexiune Internet mobilă poate fi [partajată](https://dexonline.ro/definitie/partaja) cu calculatorul unPi (de exemplu, [calculatorul personal unPi se poate conecta la Internet prin intermediul telefonului mobil smart](https://www.youtube.com/watch?v=g9VJny5jjt0))

##### Pas 2. Instalează pe telefonul tău mobil smart:
- [aplicația Telegram](https://telegram.org/apps) (din păcate nu este încă tradusă complet în limba română), pentru comunicarea ulterioară cu Asociația unPi pentru Școlari

##### Pas 3. Creează-ți propriul cont în aplicația Telegram:
- te rugăm să adaugi [numărul mobil (+358406640059) al Asociației unPi](tel:+358406640059) la contactele tale
- daca vrei, poți accesa acest [link pentru a activa interfața Telegram tradusă parțial în limba română](https://t.me/setlanguage/ro-beta)

##### Pas 4. Cesionarea drepturilor de autor prin această aplicație:
- părintele/tutorele care **acum** aplică pentru unPi **se obligă**:
- să acorde dreptul de publicare pe Internet a numelui său legal complet (prenume, nume de familie) catre "Asociația unPi pentru Școlari" și reprezentanții săi legali
- să [cesioneze](https://dexonline.ro/definitie/cesiona), adică să acorde dreptul de publicare pe Internet către "Asociația unPi pentru Școlari" a materialelor digitale ce sunt necesare și fac parte din aplicația sa la unPi: texte, descrieri, eseuri, alte documente digitale
- să se oprească aici din procesul de aplicare la [unPi](https://www.unpi.ro/), dacă nu este de acord cu vreuna din condițiile enunțate mai sus (vezi mai ales [regulamentul](http://regulament.unpi.ro/) și pagina [GDPR](http://gdpr.unpi.ro/), limitări tehnice), sau vreuna din condițiile ce urmează:

##### Pas 5. Primește PAROLA ta de Beneficiar de la Asociația unPi pentru Școlari:
- trimite un **SMS** la [numărul unPi de contact](tel:+358406640059) +358406640059 cu textul "APLIC Prenume Nume"
- textul tău din **SMS** _trebuie_ să fie fără diacritice și fără ghilimelele din exemplul de mai sus
- **trebuie** să folosești numele tău legal _Prenume Nume_ în **SMS**-ul APLIC pe care ni-l trimiți
- (numărul nostru [mobil](tel:+358406640059) este internațional, te va costa maxim 0.15 EUR per SMS trimis)
- **dacă** nu poți trimite un **SMS** internațional, te rog **contactează acum** operatorul tău de telefonie
- **dacă** ai urmat cu atenție instrucțiunile noastre, vei primi de la noi un mesaj **SMS** înapoi
- textul în acest SMS primit va fi: PAROLA ta SECRETA la unPi este **PAROLA** TE ROG NU O DA NIMANUI!
- PAROLA este un grup de 6 caractere (_doar_ litere mari și cifre) pe care trebuie să le **păstrezi**
- **PAROLA** primită prin SMS trebuie să o folosești **doar** atunci când instalezi calculatorul unPi
- NU spune nimănui PAROLA ta! Este personală și unică pentru fiecare aplicant unPi în parte!
- dacă uiți PAROLA, ne poți trimite un alt SMS cu textul "APLIC Prenume Nume" (ca la Pas 5.)
- dacă ai urmat Pașii 3., 4. și 5. dar nu ai primit PAROLA după ce ai trimis un **SMS** APLIC, [contactează-ne _te rog_ pe Telegram](https://t.me/unpi_ong) pentru a ne atenționa asupra acestei probleme

##### Pas 6. Copilul tău va scrie o scurtă compunere cu subiectul: Ce înseamnă unPi pentru mine?
- scurta compunere sau eseu personal nu trebuie să fie mai lungă de o pagină (A4)
- copilul tău trebuie să scrie singur compunerea, fără ajutor de la părinți sau cadre didactice
- copilul se poate inspira în compunerea sa privind [scurtul video promotional unPi](https://start.unpi.ro/ong/promo/)
- părintele face o poză a textului scris de copil pe care ne-o trimite pe [e-mail](mailto:aplic@unpi.ro) sau în [Telegram](https://t.me/unpi_ong)

##### Pas 7. Atunci când compunerea, sau micul eseu al copilului tău ne-a captat atenția:
- te vom contacta direct pe mobil sau prin Telegram pentru confirmarea aplicației voastre
- vei primi prin SMS sau prin Telegram un link către [regulamentul](http://regulament.unpi.ro) nostru
- regulamentul **trebuie confirmat prin SMS** la +358406640059 cu textul "INTELEG SI RESPECT REGULAMENTUL"
- neconfirmarea [regulamentului](http://regulament.unpi.ro) prin **SMS** va duce la anularea aplicației tale

##### Pas 8. Micul calculator personal unPi este comandat de noi și trimis către tine
- vom avea nevoie să ne transmiți adresa ta poștală completă, inclusiv codul poștal
- **te rugăm** să ne confirmi recepționarea [calculatorului unPi](http://pc.unpi.ro/):
- printr-un **SMS** la numarul de contact +358406640059 cu textul "AM PRIMIT UNPI"

##### Pas 9. Ștergerea aplicației tale și a datelor aferente:
- doar la cererea expresă a părinte/tutore-lui care a aplicat _inițial_ se pot șterge din sistemele noastre materialele sale digitale
- cererea se poate trimite **doar prin SMS** la numărul unPi de contact: +358406640059 (număr internațional, te va costa până la 0.15 EUR per SMS trimis), **doar** de pe numărul **mobil** al aplicantului **inițial**, și trebuie să conțină **doar** textul: "TE ROG STERGE _PAROLA_", unde _PAROLA_ este textul _secret_ primit la Pas 5., și NU se folosesc diacritice, sau ghilimele!
- aceste cereri pot și vor fi în mare parte prelucrate _automat_ (de către un calculator)
- vei primi o confirmare prin SMS a cererii, pe numărul tău mobil (_doar_ dacă erai deja înscris ca Beneficiar unPi)
- **TE RUGĂM** NU cere ștergerea aplicației tale dacă ai primit [unPi, calculator personal](http://pc.unpi.ro/) de la noi
- vom încerca ștergerea materialelor tale digitale și de pe Internet, din paginile web pe care le menținem, dar acest lucru **nu este garantat** (Internetul nu este sub controlul nimănui, este o rețea publică, [descentralizată](https://dexonline.ro/definitie/descentralizat); nu este ușor sau chiar posibil tehnic să ștergi odată ce ai publicat ceva; cel mai bine: **nu publica!**)
- după **30 de zile** (calendaristice) de la primirea cererii de ștergere a aplicației tale la unPi, **promitem să oprim** orice proces extern al "Asociația unPi pentru Școlari" ce folosea numele tău legal complet sau materialele tale digitale, în vreun fel sau format

NOTA:
- **verifică te rog** că poți trimite un SMS internațional sau contactează operatorul telecom 
- dacă ai orice întrebări pe parcursul procesului de aplicare, scrie-ne la [întrebări](mailto:intrebari@unpi.ro)
- dacă ai probleme de orice fel cu aplicația ta la unPi, scrie-ne la [probleme](mailto:probleme@unpi.ro)
- dacă nu poți sau nu știi cum să ne trimiți un **e-mail** ca mai sus, [scrie-ne _te rog_ pe Telegram](https://t.me/unpi_ong)
- **NU** se fac excepții de niciun fel de la textul de mai sus sau de la [regulamentul unPi](http://regulament.unpi.ro/)
