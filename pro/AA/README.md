#### Eu am devenit medic, tu?

Încep această relatare în urma discuției cu fondatorul [unPi](https://www.unpi.ro), Ciprian, care m-a rugat să-mi spun povestea de viață în câteva rânduri, de la începuturi până în momentul de față. [2020]

M-am născut înainte de 1989, și am crescut într-un oraș de provicie, relativ mic, într-un cartier la periferie.

Am urmat ciclul primar, gimnazial în același cartier, ulterior am studiat la unul din cele mai apreciate colegii din oraș, acesta reprezentând rampa de lansare pentru viitoarea [mea] carieră, aceea de medic.

Am reușit admiterea la o prestigioasă facultate de medicină [militară] din Ardeal, ocupând unul din [cele] 10 locuri pe an, ulterior am absolvit și am promovat examenul de rezidențiat, unde am fost clasat în primii 40 din țară și primul pe facultate în acel an, având ca rezultat obținerea specializării dorite.

Prin cele expuse mai sus doresc să subliniez faptul că perseverența, dorința de îmbunătățire continuă și gândirea liberă pot schimba cursul vieții în sens pozitiv, reușind prin aceasta să devii ce ai visat la început, copil fiind.

Pentru sfarșit, doresc învățăceilor [unPi] să își propună să acumuleze cunoștiințe din multiple domenii, începând cu cele reale [tehnice], în special cele IT, terminând cu cele artistice, toate având rolul de a completa și a întregi o personalitate ce poate tinde [astfel] către perfecțiune.

##### Autor: A.A., medic cardiolog
